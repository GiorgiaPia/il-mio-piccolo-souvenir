<!DOCTYPE html>
<html>
<head>
  <meta charset="UTF-8">
  <title>Il mio piccolo souvenir</title>
  <meta name="viewport" content="width=device-width, initial-scale=1.0">
     <style>
    body {
      margin: 0;
      font-family: 'Georgia', serif;
      background-color: #0a0a40; /* blu notte */
      color: #ffffff;
      text-align: center;
    }

    h1 {
      margin-top: 50px;
      font-size: 3em;
      color: #f0f8ff; /* azzurro chiaro */
    }

    .contenuto {
      max-width: 800px;
      margin: 40px auto;
      padding: 20px;
      font-size: 1.3em;
      line-height: 1.6;
      background-color: rgba(255, 255, 255, 0.05); /* leggero contrasto trasparente */
      border-radius: 15px;
    }

    .immagine {
      margin-top: 40px;
    }

    .immagine img {
      max-width: 90%;
      height: auto;
      border-radius: 10px;
      border: 2px solid #ffffff;
    }

    footer {
      margin-top: 80px;
      padding: 20px;
      font-size: 1em;
      color: #aaa;
    }
  </style>
</head>

<body>

  <h1>Il mio viaggio insieme</h1>

  <div class="contenuto">
      <p>
     È incredibile pensare di essere giunti alla fine di questo percorso. Ripercorro questi corridoi per le ultime volte, sentendo addosso quella sensazione di gioia mista a nostalgia. Percorro questo corridoio con la consapevolezza sulla pelle, la consapevolezza di star crescendo davvero e di essere maturata pian piano senza che neanche me ne accorgessi. Tra i primi amori, prime delusioni, prime scelte sbagliate, fra lacrime ed abbracci.

Mentirei dicendo che sia stato facile, mentirei dicendo di non aver mai dubitato per un secondo di me, mentirei dicendo di non aver avuto per un attimo la sensazione di cadere nell’abisso del fallimento. Ed invece eccomi qui, con qualche ferita, con qualche lacrima gettata. Adesso ascolto la musica, non una di quelle melodie volatili, ma una di quelle che rimangono aggrappate, ancorate nel tempo. Passa il tempo, ma queste melodie nessuno le sovrasta.

Sono qui, in bilico tra una <b><u>dolce musica</u></b> e lo scrivere ,quella che è sempre stata una delle mie attività preferite. Come sempre ho detto, riesco a mettere molto più per iscritto ciò che le mie labbra hanno sempre stentato a dire. Ed inevitabilmente sono qui: mi sembra quasi di sfiorare con le dita tutti i ricordi, di essere qui sulla mia scrivania a fissare il muro, e all’improvviso vederli tutti, percepirli.

Ricordo quelli belli, quelli più profondi, ricordo i momenti più tempestosi, quelli che mi hanno annientata,ma che comunque non mi hanno mai totalmente abbattuta. Anche quando sembrava tutto difficile, non ho mai smesso di mettermi in gioco: con il cuore, con la mente, con le energie che avevo e anche con quelle che non pensavo di avere.

Scrivo queste parole per ringraziare tutti: i miei docenti, per tutti i loro insegnamenti. Li ringrazio uno a uno. Hanno sempre creduto in me. Vi ringrazio per l’immensa fiducia. Ringrazio chi c’è, chi è oggi qui presente ed anche chi non c’è. Ringrazio la mia famiglia, che mi ha sempre supportata, anche nei momenti in cui anteponevo i miei doveri da studentessa alla socialità, al divertimento o a qualsiasi altra forma di svago giovanile. Grazie per essermi stati vicini quando avevo bisogno di un consiglio, quando non sapevo bene cosa fare.

Grazie ai miei compagni: seppure mi sia unita da poco ad alcuni di voi, vi ringrazio per i sorrisi condivisi. Grazie perché ogni mio piccolo consiglio scolastico è stato per me fonte di orgoglio, un’opportunità per cercare (nel mio piccolo)di trasmettere la mia passione.

Grazie a tutti i componenti dell’istituto, davvero grazie a tutti gli studenti, ai miei "colleghi". Riconosco l’imperfezione e la perfezione in ciascuno di loro. Non a caso ho scelto di rappresentarvi in Consulta giovanile studentesca ed anche dinanzi a incontri ufficiali ho avuto l’onore di portarvi moralmente lì con me.

Ringrazio i collaboratori, i tecnici, con ciascuno dei quali ho stretto bei legami: dagli abbracci condivisi quasi ogni giorno, ai sorrisi, agli sfoghi personali. Grazie per l’affetto cresciuto nel tempo, sempre di più. Grazie a ciascuno di voi. Grazie all’Istituto, con la “I” maiuscola. Forse troppo spesso svalutato, ma audace. Audace abbastanza da rimanere per sempre, a prescindere da tutto e da tutti, nel mio cuore.

Il destino, o forse solo la ragione, mi hanno portato qui. Forse Dante,(che mi perdoni per osare citarlo )ma che per me ha sempre rappresentato un punto fermo, parte essenziale del mio percorso. Per assurdo, ho sempre condiviso con i miei compagni e professori l’amore sconfinato che incredibilmente provavo nei confronti del Sommo Poeta. Ho trovato rifugio nelle sue parole, ispirazione, quell’area di contemplazione radicata in me.

Grazie per avermi un po’ accompagnata.

E infine permettetemi ,ben priva di egocentrismo, piuttosto ricca di gratitudine verso i miei sforzi personali ,voglio ringraziarmi. Grazie per non aver mollato mai. Grazie per non aver avuto timore. Grazie per i tuoi pianti, per le tue sconfitte e per le tue vittorie. Grazie per esserti rialzata quando avresti potuto lasciarti andare. Grazie per le tue imperfezioni, per essere sempre paziente dinanzi alla scelleratezza di tanti. Grazie per i sorrisi lasciati nei corridoi (se possibile) e per le tue facce a volte un po’ imbronciate, aggrovigliate dalle tante situazioni, dalle tempistiche strette e dal materiale da studiare. Grazie per aver cercato sempre di essere dedita ai tuoi doveri da studentessa.Per tutto quello che verrà: non aver paura, non aver timore. E cerca sempre di amarti così come sei...<i> Buona vita.</i>

Invece a te, che sei volato via combattendo con qualcosa di più grande di noi, ma che tu stesso definivi "amico", grazie. Perché hai insegnato a tutti noi la forza, il valore della vita. Un anno fa ero a Milano da te, si parlava di esami di maturità, ed io ero lì con te. Ricordo di aver avuto i brividi, consapevole che un anno dopo io sarei stata dall’altra parte.

Purtroppo oggi non potrai videochiamarmi, non potrai farmi una di quelle tue battute fulminanti. Lì dove sei, credo che il telefono non prenda bene… Ma sai cosa ti dico, Zio? In fondo in fondo, anche noi dopo le tempeste, dopo le paure, i timori, le preoccupazioni scopriremo, in fondo, il bello della vita.<br>

Così come tu hai sempre voluto insegnarci, nel silenzio. Il bello di aver lasciato negli altri un piccolo frammento di vita.<br>

E quindi, a quel punto, saremo felici.

E quindi…<br>
<b>“Riusciremo, fuori, a riveder le stelle.”</b>
    </p>
  </div>

  <div class="immagine">
      <img src="https://upload.wikimedia.org/wikipedia/commons/thumb/e/ea/Van_Gogh_-_Starry_Night_-_Google_Art_Project.jpg/1024px-Van_Gogh_-_Starry_Night_-_Google_Art_Project.jpg" class="jpg" alt="Un ricordo speciale">
  </div><br>
<center><button><a href=""><b style="color:orange;"><i>Dolce musica</i></b></a></button></center>

  <footer>
    Con affetto, Giorgia Pia – Anno scolastico 2024/2025
  </footer>

</body>
</html>

